**Teknoloji ve Yazılımla İlgili 10 Podcast Önerisi (2023)**

Teknoloji sektöründe becerilerinizi güncel tutan trendleri takip etmek oldukça önemlidir. Podcast'ler bilginizi geliştirmenin yeni ve giderek artan popüler bir yoludur. Yazılım geliştiricileri, teknoloji meraklıları ve IT profesyonelleri için hazırlanmış podcastler, öğrenmenin yanı sıra sektöre dair farklı bakış açıları sunar.

  

Podcast'ler işe giderken, egzersiz yaparken, evi temizlerken ve hatta kodlarken bile pasif öğrenme için mükemmel aktivitelerdir. Ancak binlerce podcast mevcutken hangileri dinlemeye değer? Piyasadaki çok sayıda podcast seçeneği arasında karar vermenize yardımcı olmak için yazılım ve teknoloji odaklı podcast'lerin bir listesini oluşturduk. Keyifli dinlemeler! 🎧

  

  

## Yazılımcıların Dinleyebileceği Popüler Podcast’ler

  

### 1. Codecast - 5 ⭐
  

Toplu taşıma kullanırken, kodlarken veya ofiste kulaklıklarınızı takıp başka bir dünyaya ışınlanmak isterseniz teknoloji alanında konuştuğumuz Codecast yanınızda! Her bölümde teknoloji yetenekleri & yöneticileriyle ilham veren sohbetler gerçekleştiriyoruz.

  

Sektörün lider isimleriyle buluştuğumuz podcast’te güncel teknoloji trendleri, başarılı projeler, yazılım ekiplerinin 1 günün nasıl geçtiği ve kariyer üzerine derinlemesine sohbetler gerçekleştiriyoruz. Teknoloji ve yazılım dünyasına dair ilham alıcı konuşmalar arıyorsanız, Codecast tam size göre!

  
  

## 2. Developer Tea - 4,9 ⭐

  

Developer Tea, Spec'in kurucu ortağı ve PBS Mühendislik Direktörü Jonathan Cutrell tarafından sunulan bir podcast. Bugüne kadar 13 milyondan fazla indirilmiştir.

  

Bu podcast serisi, özellikle geliştiricilerin kariyerlerinde karşılaşabilecekleri zorluklar, karar alma süreçleri ve profesyonel gelişim üzerine odaklanır. Podcast'in amacı, dinleyicilerin daha iyi kararlar alabilmeleri ve işlerinde daha etkin olabilmeleri için gerekli bilgi ve ilhamı sağlamaktır.

  

Genellikle kısa bölümler halinde sunulan içerikler, teknik bilgilerin yanı sıra kariyer gelişimi, verimlilik, iş/yaşam dengesi ve yazılım tasarımı gibi konulara da değinir. Eğer teknoloji ve yazılım geliştirme dünyasında ilerlemek istiyor ve kariyeriniz boyunca sizi yönlendirecek global bir podcast arıyorsanız, Developer Tea tam size göre olabilir.

  
  

### 3. CodeNewbie - 4,8 ⭐
  

CodeNewbie, özellikle programlamaya yeni başlayanlar ve kodlama dünyasına ilk adımını atanlar için bir podcast. 2014 yılında Saron Yitbarek tarafından yayınlanmıştır. CodeNewbie'nin temel hedefi, kodlama öğrenmeye yeni başlayan kişilere ilham vermek, rehberlik etmek ve eğitim sağlamaktır.

  

Uluslararası bir topluluk olan CodeNewbie organizasyonunun bir uzantısı olan bu podcast içeriğinde, teknoloji hakkında tartışmalar bulunur. Haftalık bölümlerde, farklı geçmişlere ve uzmanlıklara sahip konuklar, kendi kodlama yolculuklarını anlatır. Konular genellikle kodlama, kariyer değişikliği, teknoloji eğitimi ve yazılım geliştirme süreçleri gibi çeşitli alanları kapsar.

  
  

### 4. Software Engineering Daily – 4.8 ⭐
  

Software Engineering Daily, şirketlerin yazılım mühendisleriyle teknik konular hakkında sohbet edilen günlük bir podcast. Software Engineering Daily, yazılım geliştirme, bilgisayar bilimleri, programlama dilleri, sistem mimarisi, altyapı ve birçok teknik konu hakkında detaylı röportajlar ve tartışmalar sunar.

  
  

### 5. The Changelog – 4.87 ⭐
  

The Changelog, Adam Stacoviak ve Jerod Santo tarafından sunulan, 500'den fazla bölümü olan, açık kaynak yazılım dünyasındaki yenilikler, projeler ve teknolojiler üzerine odaklanan bir podcast serisi.

  

Üst düzey yöneticilerden üst düzey bilgisayar korsanlarına kadar çeşitli konukları sohbetle havasında ilgili konularda paylaşımda bulunur. Pazartesi günleri yazılım dünyasındaki haftalık haber özeti, çarşamba günleri teknik röportajlar ve cuma günü talk show'lar yayınlanır.

  

Web geliştirme, açık kaynak, startup kurma, yapay zeka ve insan beyni hakkında başka harika programlar da hazırlıyorlar. Eğer açık kaynak topluluğunun bir parçası olmak ya da bu alanla ilgili derinlemesine bilgi edinmek istiyorsanız bu podcast tam size göre!

  
  

### 6. This Week in Google - 4.9 ⭐
  

This Week in Google, Google ve onunla ilgili haberleri, ürünleri ve hizmetleri kapsayan geniş bir temaya sahip podcast. Podcast, genellikle Google'ın en son gelişmeleri, internet teknolojileri, bulut bilişim, gizlilik ve güvenlik konuları, Android ve Chrome OS gibi işletim sistemleri, Google tarafından sunulan çeşitli hizmetler ve uygulamalar üzerine tartışmalar içerir.

  

Genel bir teknoloji merakınız varsa ya da Google ekosistemindeki olup bitenlerden haberdar olmak istiyorsanız bu podcast sizin için uygun olabilir.

  
  

### 7. Developer Kahvesi - 4 ⭐

  

Developer Kahvesi, Türkiye'de yazılım geliştirme ve teknoloji konularını ele alan bir podcast serisi. 3 yazılımcı tarafından yayınlanan Developer Kahvesi’nde, yazılım geliştirme ile ilgili her konu tartışılır.

  

Bu podcast’te, yazılım testinden motivasyon konuşmalarına, veri tabanından IT sektöründeki kariyer fırsatlarını kadar birçok konu işlenir. Yeni başlayanlar ve tecrübeli geliştiriciler için faydalı içgörüler sağlarlar.

  

Eğer Türkiye'deki teknoloji ve yazılım geliştirme topluluğunun gelişimine katkıda bulunmak ve bu alanda bir içerik dinlemek istiyorsanız Developer Kahvesi sizin için mükemmel bir seçim olacaktır.

  
  

### 8. Üretim Bandı - 4.9 ⭐


  

Eran Filiba, Andaç Türkmen ve Ender Ahmet Yurt tarafından iki haftada bir yayınlanan, ürün geliştirme ve şirket yönetimi alanında bilgi paylaşımı yapan bir podcast serisi.

  

Her bölümde farklı bir konuğu olan bu podcast’te, yazılım mühendisliği, ürün yönetimi, veri bilimi ve yapay zeka gibi konular işlenir. Bu alanlarda çalışan profesyonellerin ve uzmanların deneyimleri, bilgi ve görüşleri paylaşılır. Yazılım ve teknoloji sektöründeki güncel gelişmeleri Türkçe bir kaynaktan dinlemek istiyorsanız Üretim Bandı’na mutlaka bir göz atın!

  
  

### 9. kodpod  

Fatih Kadir Akın tarafından hayata geçirilen podcast serisi. Programlama dilleri, yazılım geliştirme teknikleri, kariyer tavsiyeleri, yeni teknolojiler ve sektör trendleri gibi birçok farklı konu konuklarıyla birlikte sohbet havasında işlenir.

  
  

### 10. Talk Python to Me - 4.9 ⭐
Talk Python to Me, Michael Kennedy'nin sunduğu Python ekosistemi hakkında konuşulan, haftalık bir podcast. Podcast, bu alandaki profesyonellerle genellikle 1 saatlik sohbet havasında geçer. Dinlenecek 300'den fazla bölümle Talk Python to Me, Python meraklıları için en iyi podcast’lerden bir tanesidir.

  

Web geliştirme, veri bilimi ve makine öğrenmesi hakkında çeşitli konular işlenir. Eğer Python'un çeşitli uygulama alanlarını, Python topluluğundaki gelişmeleri ve Python ile çalışan profesyonellerin deneyimlerini öğrenmek istiyorsanız bu podcast’i listenize eklemeyi unutmayın.

  
  

## Yazılım Podcast'leri Ne Zaman Dinlenir?

Araştırmalar, podcast dinlemek için harcanan zamanın %32'sinin sabah 10:00 ile öğleden sonra 15:00 arasında olduğunu gösteriyor. Yani bu Türkiye’de insanların sabah işe gidip gelirken ve ofiste podcast dinlemeyi sevdikleri anlamına geliyor.

  
Podcast'ler, dinlemeyi seçtiğiniz yerden rahatça eğlendirebilir, aydınlatabilir, ilham verebilir ve eğitebilir. Her şey bireysel tercihlere ve dinlediğiniz yazılım podcast türlerine bağlıdır.

  

Ekibimizdeki developer’lara podcast ile ilgili alışkanlıklarını, yazılım podcast’lerini ne zaman dinlediklerini ve en sevdiği podcast’lerin neler olduğunu sorduk. İşte ekibimizden Berkay’ın, yazılım podcast'lerini dinlemenin kendisi için en verimli olduğu zamanlarla ilgili bazı fikirleri 👇

![](https://lh7-us.googleusercontent.com/qDNoMe91dvnAlkjSpqY3PaPMO-y7FNlVg78XOyLvDfTO89bR9Px55v2p3o_y_SH_LpJe87S6a4_pkdTNuB0SeXAU-lLB-htThtok_RR33uXZuB37TTc2GpKTVGlXNYXR9g3QIhAP_SfQ-p6CYRayRM0XrJlY-di09dNQk1bp8wR1SDPBrU6OhLb7i-EZVg)

  
  

## Podcast’leri Daha Üretken Hale Getirmek için 4 İpucu
-   ✅ Podcast’leri hedef odaklı dinleyin. Hangi teknolojilere odaklanmak istediğinize karar verin. Öğrenmek istediğiniz yeni bir dil mi var yoksa mevcut becerilerinizi mi derinleştirmek istiyorsunuz? Podcast seçiminizi bu önceliklere göre yapın.
    
-   ✅ Zamanınız kısıtlıysa, podcast'leri 1.5x veya 2x hızında dinlemeyi deneyin.
    
-   ✅ Podcast türünü yaptığınız aktiviteye göre seçin. Kodlama hakkında eğitici bir podcast dinliyorsanız dikkatinizi bozacak şeylerden kaçınabilirsiniz. Alışveriş yaparken veya araba kullanırken teknik olmayan, sohbet havasında geçen podcast’leri tercih edebilirsiniz.
    
-   ✅ Podcast dinlemeyi günlük rutininize entegre edin. İster sabah yolda işe giderken, ister spor yaparken, ister kodlama molasında olsun; düzenli bir program sizi sürekli öğrenme sürecinde tutar.
